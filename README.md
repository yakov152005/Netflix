# Netflix
Ex
נטפליקס הינה חברת שפעילותה העיקרית היא סטרימינג, שידור של סרטים וסדרות באמצעות רשת האינטרנט. 
לנטפליקס ישנם משתמשים, הרוכשים מנוי תקופתי, ובמהלך תקופת מנוי זו יכולים לצפות בתכנים השונים. 
עליכם לכתוב מערכת לניהול המשתמשים של נטפליקס. 
לפני שניגש לניהול עצמו, נפרק את הבעיה שלנו לבעיות קטנות יותר. 
ניצור מחלקות שייצגו: 
-משתמש
-סדרה
-פרק
-נטפליקס

לאחר מכן נכתוב את המחלקה הראשית: 
עם הרצת התוכנית, יוצג תפריט ובו האפשרויות הבאות: (1) פתיחת חשבון, (2) התחברות לחשבון קיים. 
-במידה והמשתמש בוחר באפשרות פתיחת חשבון, עליכם לבקש ממנו לבחור שם משתמש. במידה ושם המשתמש המבוקש כבר קיים במערכת, עליכם לבקש ממנו בשנית שיבחר שם משתמש. לאחר מכן, על המשתמש לבחור סיסמה להתחברות לחשבון. על הסיסמה להיות חזקה: לפחות  6 תווים, לפחות אות אחת באנגלית ולפחות מספר אחד. לאחר בחירת הסיסמה החזקה, עליכם ליצור עבורו משתמש במערכת. 
-במידה והמשתמש בוחר באפשרות התחברות לחשבון קיים, עליכם לבקש ממנו להכניס שם משתמש וסיסמה. אם לא קיים משתמש בעל פרטים אלה, עליכם להציג הודעה מתאימה ולחזור לתפריט הקודם. אם קיים משתמש בעל פרטים אלה, עליכם להציג לו את התפריט הבא.
-כאשר משתמש מצליח להתחבר אל המערכת, עליכם לשאול אותו מה ברצונו לעשות, ולהציג לו את תפריט האפשרויות הבא: (1) הצג את רשימת כל הסדרות, (2) הצג את רשימת הסדרות בהן התחלת לצפות, (3) הצג את פרטי המנוי, (4) בחר בסדרה לצפייה, (5) התנתק. 
-בחירה באפשרות מספר 1 תציג למשתמש רשימה של שמות כל הסדרות במערכת. 
-בחירה באפשרות מספר 2 תציג למשתמש רשימה של שמות כל הסדרות שבהן התחיל לצפות, כולל הפרק האחרון שבו הוא צפה בכל סדרה. 
-בחירה באפשרות מספר 3 תציג למשתמש את תאריך יצירת החשבון, מועד סיום המנוי בחשבון, בכמה סדרות התחיל לצפות עד כה, בכמה סדרות סיים לצפות עד כה ובכמה פרקים צפה עד כה בסך הכל. 
-בחירה באפשרות מספר 4, תבקש מהמשתמש להכניס את שמה המדויק של הסדרה בה ירצה לצפות. אם הסדרה המבוקשת אינה קיימת, תוצג הודעה מתאימה והמערכת תציג את התפריט הקודם. אם הסדרה המבוקשת קיימת, יוצגו לו הפרקים הקיימים בסדרה: שם הפרק, תקציר הפרק ומועד עלייה לשידור של הפרק. כמו כן, אם המשתמש כבר החל לצפות בסדרה, יש להציג לו את הפרק האחרון בו צפה. יש לשאול את המשתמש באיזה פרק הוא מעוניין לצפות, ואם הפרק קיים, יש לסמן שהוא נצפה על ידי משתמש זה (אך לא על ידי משתמשים אחרים). 
-בחירה באפשרות מספר 5 תחזיר את המשתמש אל התפריט הראשי, בו הוא יכול לבחור לפתוח חשבון חדש או להתחבר לחשבון קיים. 

שימו לב: עם הרצת התוכנית, התוכנית תיצור 5 משתמשים באמצעות משיכה של שמות אקראיים מתוך בנק שמות שיוגדר במערכת. כמו כן, תוגרל עבור כל משתמש סיסמה אקראית, העומדת בסטנדרטים שהוגדרו עבור סיסמה. 
